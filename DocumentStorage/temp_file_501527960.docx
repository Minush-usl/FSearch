Положення (2018122501).

1. Форма проведення заліку - тестування за допомогою електронної системи tcexam (https://tcexam.org).

2. На залік приходять тільки студенти, які мають допуск: здано 8 або більше лабораторних робіт.

3. Дата та час проведення заліку встановлюються для кожної навчальної групи індивідуально з урахуванням можливостей і потреб студентів та фіксуються у файлі schedule.txt.

4. Студенти навчальної групи підходять до кімнати, зазначеної у файлі schedule.txt, на вказаний у цьому ж файлі час.

5. Студенти заходять до кімнати, де проводиться залік, тільки з дозволу викладача.

6. Студенти займають робочі місця згідно з порядковим номером, який визначається двома останніми цифрами номера залікової книжки та номером робочого місця, який вказаний під монітором, з урахуванням наявності студентів у групі. Наприклад: студент з номером залікової книжки ІП8801 займає робоче місце 1, студент з номером залікової книжки ІП8802 - відсутній, студент з номером залікової книжки ІП8803 займає робоче місце 2 і т.д.

7. Старости груп або студенти, які їх заміщають, мають заздалегідь забезпечити наявність у кожного студента групи облікових даних (ім'я користувача та пароль) для роботи в електронній системі тестування.

8. Після розміщення за робочими місцями студенти входять в електронну систему тестування, використовуючи власні облікові дані. Необхідно уважно вводити ім'я користувача та пароль, оскільки після третьої невдалої спроби система блокує робоче місце на 5 хвилин. Ім'я користувача та пароль містять тільки маленькі латинські літери та цифри.

9. Після входу в електронну систему тестування студенти залишаються на стартовій сторінці та відкривають залікові книжки на сторінці з фотографією, чекаючи перевірки.

10. Після отримання дозволу викладача на виконання тесту студенти натискають кнопку "Выполнить" на стартовій та на наступній сторінці та переходять у режим тестування.

11. Під час тестування на робочому місці має бути залікова книжка, а також можуть бути: чистий аркуш паперу, ручка, олівець. Використання будь-яких інших речей забороняється.

12. Під час тестування можна використовувати термінал та будь-які вбудовані в операційну систему утиліти та команди.

13. Доступ до мережі Інтернет на робочих місцях заблокований.

14. Будь-які розмови між студентами під час проведення тесту забороняються.

15. Якщо виникло запитання, потрібно підняти руку та чекати викладача.

16. Відповіді на питання тесту можна давати у довільній послідовності, при цьому слід обов'язково підтверджувати відповідь, натискаючи кнопку "Подтвердить". Система тестування наводить індикацію переглянутих питань (символ "+" у першому стовпчику) та питань, на які вже дано відповідь (символ "+" у другому стовпчику) у розділі "Вопросы".

17. У верхньому правому кутку вікна веб-браузера відображається час, що залишився до закінчення тестування.

18. Після закінчення відведеного на тест часу система тестування виконує примусовий вихід для поточного користувача. Для перегляду результату необхідно повторно виконати вхід у систему.

19. Якщо відповіді дані на всі питання до закінчення відведеного часу, можна натиснути кнопку "завершить экзамен" та отримати результат.

20. Після закінчення тестування студенти виконують вихід із системи тестування, натиснувши кнопку "Выйти из системы", звільняють робочі місця та виходять з кімнати.

21. Час проведення тесту становить 10 хвилин.

22. Тест складається з 8 питань. Приклади питань наведені у файлі questions.txt

23. У тесті можуть бути питання без правильних відповідей, з однією або декількома правильними відповідями.

24. Підсумковий бал розраховується за такою формулою: (середній бал за лабораторні роботи) х 6 + (відсоток правильних відповідей тесту) х 0,45. Якщо підсумковий бал перевищує 100, то у залік іде значення в 100 балів.

25. За порушення пунктів 11 та / або 14 студенти отримають підсумкові нуль балів та оцінку "незадовільно".

